---
layout: post
title: "Andor'un Andırdıkları"
date: 2025-08-08
---

Ghorman Katliamı, Mon Mothma'nın uzun süredir sürdürdüğü diplomatik sessizliğin sonunu getiren kırılma noktası
olur. Bu vahşet, onun İmparatorluk'un maskesini düşürerek gerçekleri halka duyurduğu tarihi konuşmanın fitilini ateşler.
Dustin Hoffman ve Robert De Niro'nun başrolünde yer aldığı Wag the Dog (1997) filmi ile Andor arasında bu noktada güçlü
tematik bağlar kurulur. Her iki yapım da siyasi manipülasyonun gücünü ve gerçeklikle algı arasındaki tehlikeli mesafeyi
gözler önüne serer. Wag the Dog'da gerçek olmayan bir savaşla halkın algısı yönlendirilirken, Andor'da Mon Mothma,
algıların gölgesine karşı gerçeği cesurca dile getirerek sistemin karşısında durmayı seçer.

> "Sayın Senatörler, dostlarım, meslektaşlarım, müttefiklerim, rakiplerim. Bu sabah karşınızda ağır bir yürekle duruyorum. Hayatımı bu mecliste geçirdim. Buraya bir çocukken geldim. Şimdi etrafıma baktığımda, buraya gelişimden önceye dair neredeyse hiç anımın kalmadığını ve ancak birkaç sıkı bağımın olduğunu fark ediyorum. Bunca yıl boyunca, seçmenlerime onurlu bir şekilde hizmet ettiğime ve davranış kurallarımıza sadık kaldığıma inanıyorum. Bu meclis fikirlerin kaynadığı bir kazan; hepimizin ideallerimiz uğruna sabrı ve öfkesi zaman zaman sınandı, buna şüphe yok. Ne kadar fikir ayrılığı yaşasak da, beni tanıyanların önümüzdeki günlerde dürüstlüğüm için kefil olacaklarını umut ediyorum.

> Bu sabah zor bir mesajla karşınızdayım. Bence bir krizin içindeyiz. Söylenenlerle bilinen gerçek arasındaki mesafe bir uçuruma dönüştü. Tehlike altındaki tüm şeyler arasında, nesnel gerçeğin kaybı belki de en ölümcül olanıdır.Gerçeğin ölümü, kötülüğün nihai zaferidir. Gerçek bizi terk ettiğinde, onu elimizden kaçırdığımızda ya da koparıldığında, en yüksek sesle bağıran canavarın iştahına açık hale geliriz.

> Bu Meclis'in gerçek üzerindeki hâkimiyeti nihayetinde Ghorman Meydanı'nda yitirilmiştir. Dün yaşananlar... dün Ghorman'da gerçekleşenler sebepsiz bir soykırımdı! Evet! Soykırım! Ve bu gerçek bu meclisten sürgün edilmiştir! Peki en çok bağıran canavar kim? Bizim yaratılmasına yardım ettiğimiz canavar mı? Hepimizin başına er ya da geç gelecek olan canavar mı? O canavar İmparator Palpatine'dir!"
